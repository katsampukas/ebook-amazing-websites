---
layout: home
---

![arahova-pansion 1h thesi]({{site.baseurl}}/assets/images/cover-new3.jpg "cover")

## Φαβορί & αουτσάιντερ

Αν πάρουμε όλους τους πολέμους που έγιναν τα τελευταία 200 χρόνια μεταξύ μιας χώρας πολύ δυνατής (εξοπλισμός, στρατιώτες, οικονομία κτλ.) και μιας που υστερεί σε μεγάλο βαθμό, **πόσο συχνά πιστεύετε ότι η κερδίζει η πρώτη**;

Οι περισσότεροι θα απαντήσουν ότι σχεδόν πάντα κερδίζει ο δυνατότερος.

Η πραγματική απάντηση όμως θα σας εκπλήξει.

Ο πολιτικός επιστήμονας Ivan Arreguín-Toft έκανε τον υπολογισμό αυτό πριν από μερικά χρόνια και κατέληξε ότι περίπου 3 φορές στις 10 κερδίζει ο πιο αδύναμος.

Όμως, **αν ο πιο αδύναμος επιλέξει να πολεμήσει χρησιμοποιώντας όχι συμβατικές μεθόδους** και αρνηθεί να πολεμήσει με τον τρόπο που θέλει ο ισχυρότερος, τότε θα κερδίσει περισσότερες από 6 στις 10 φορές.

Ο Λόρενς της Αραβίας, που ηγήθηκε της αραβικής εξέγερσης κατά του τουρκικού στρατού, αποφάσισε να επιτεθεί, ερχόμενος από ένα από τα πιο αφιλόξενα μέρη στη Μέση Ανατολή. Στρατιώτες του ήταν ένα «ανεκπαίδευτο μπάχαλο, οι περισσότεροι από τους οποίους δεν έχουν πυροβολήσει ποτέ με τουφέκι»

Όταν τελικά έφτασαν στην Άκαμπα, κατέλαβε την πόλη αιχμαλωτίζοντας ή σκοτώνοντας πολλές εκατοντάδες πάνοπλους Τούρκους, οι οποίοι απλά δεν σκέφτηκαν και δεν περίμεναν ότι ο αντίπαλός τους θα ήταν αρκετά τρελός ώστε να επιτεθεί από την έρημο.

Πολλά πλεονεκτήματα έχουν να κάνουν με την παρουσία άφθονων υλικών πόρων, ωστόσο υπάρχει ένα σετ πλεονεκτημάτων που έχει να κάνει με την απουσία των διαθέσιμων πόρων.

Αυτός είναι ο λόγος που συχνά τα αουτσάιντερ κερδίζουν τα φαβορί.

## Τα πάντα στο internet

Υπάρχει κάτι σήμερα για το οποίο δεν υπάρχουν πληροφορίες στο internet;

Κάτι τέτοιο είναι εξαιρετικά δύσκολο.

Παρόλο όμως που η χρήση του internet τα τελευταία χρόνια έχει φτάσει σε τόσο υψηλό επίπεδο που σχεδόν θεωρείται παράξενο να μην υπάρχει κάποια πληροφορία σε αυτό, την ίδια στιγμή υπάρχει κενό στο **ποιος είναι ο σωστός τρόπος** προκειμένου να αναπτύξει την ηλεκτρονική του παρουσία ένας μικρός - μέσος επιχειρηματίας, ένας blogger ή ακόμη κι ένας ερασιτέχνης.

## Ανάμεσα σε εκατομμύρια αποτελέσματα

Πώς ένα αποτέλεσμα μπορεί να ξεχωρίσει ανάμεσα σε εκατομμύρια άλλα;

Με απλά λόγια, θα πρέπει να είναι **καλύτερο από όλα τα υπόλοιπα**, από άποψης περιεχομένου, τεχνικής αρτιότητας, φιλικότητας προς τους χρήστες και την ίδια στιγμή να έχει αποκτήσει αρκετή δημοφιλία (π.χ. αναφορές σε άλλες σελίδες με links).

Χρειάζεται όμως κάποιος την 1η θέση στα αποτελέσματα μιας αναζήτησης ώστε να πετύχει;

Η απάντηση είναι όχι!

## Το επόμενο βήμα

Είτε πρόκειται για μια απλή ηλεκτρονική σελίδα, μιας ας πούμε συνταγής φαγητού, είτε πρόκειται για μια τεράστια επιχείρηση όπως π.χ. η Apple, το βασικό κίνητρο των δημιουργών περιεχομένου είναι η σελίδα να αποκτήσει επισκέπτες, να “καταναλώσουν” τις πληροφορίες που περιέχει και, ανάλογα με τον τύπο και το σκοπό της σελίδας να προχωρήσουν **στο επόμενο βήμα**.

> Bασικό κίνητρο των δημιουργών περιεχομένου στο internet είναι οι χρήστες να "καταναλώσουν" τις πληροφορίες ώστε να προχωρήσουν **στο επόμενο βήμα**.
{: .block-tip }

Αυτό μπορεί να είναι η αγορά ενός προϊόντος, η συνδρομή σε ένα newsletter, η παρακολούθηση ενός video ή ακόμη και η πώληση διαφημιστικού χώρου μέσα στην ίδια τη σελίδα, κ.α.

## Σπουδαίο website

Είτε κάποιος είναι ελεύθερος επαγγελματίας, είτε είναι ιδιοκτήτης ενός καταστήματος ή μιας άλλου τύπου μικρής επιχείρησης, **ένα σπουδαίο website είναι απαραίτητο για την επιτυχία** της ασχολίας του.

Το ίδιο ισχύει ακόμη και για ερασιτέχνες που ασχολούνται για παράδειγμα με ένα χόμπι, έναν τοπικό σύλλογο, μια οργάνωση κτλ.

Ένα σπουδαίο website μπορεί να κάνει άριστα δύο πράγματα:

1. να **προσελκύσει** επισκέπτες από το αχανές και παγκόσμιο διαδίκτυο.
1. να **μετατρέψει** τους επισκέπτες αυτούς σε πελάτες.

Η δημιουργία και συντήρηση σπουδαίων website είναι ένα **ταξίδι**!

Το ταξίδι για ένα σπουδαίο website μπορεί να οδηγήσει στο να νικήσετε τελικά τους γίγαντες του διαδικτύου.

**Καλό ταξίδι**!

<hr>

*Σχετικά με τον συγγραφέα:*

*Ο Γιώργος Κατσιάμπας εργάζεται ως μηχανικός λογισμικού τα τελευταία 13 χρόνια. \
Σπούδασε μηχανικός περιβάλλοντος στο παν/μιο Ιωαννίνων και ειδικεύτηκε στην διαχείριση υδατικών πόρων στο Εθνικό Μετσόβιο Πολυτεχνείο (MSc). \
Επέλεξε ωστόσο να δημιουργεί πράγματα σε ένα περιβάλλον, ορατό και προσβάσιμο από τον καθένα. Το internet. \
Σήμερα, είναι Head of Engineering Growth & SEO στο [Skroutz.gr](https://www.skroutz.gr){:target="_blank"} και ιδιοκτήτης του [Arahova-pansion.gr](https://arahova-pansion.gr){:target="_blank"}.*

